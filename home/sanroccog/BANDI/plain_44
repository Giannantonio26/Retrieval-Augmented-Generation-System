<doc id="44" url="?curid=44" title="C:\Users\lazya\Desktop\Tesi\Preprocess\bandi_cpv\77111366BA\Modalità_di_utilizzo_della_piattaforma_EMPULIA.pdf" >
COMUNICAZIONI
Tutte  le  comunicazioni  e  gli  scambi  di  informazioni  inerenti  alla  presente  procedura  di  gara  eseguite
utilizzando mezzi di comunicazione elettronici, ai sensi dell’art. 40 del D.Lgs 50/2016 e saranno inoltrate
come  “avviso”  all’indirizzo  di  posta  elettronica  del  legale  rappresentante,  così  come  risultante  dai  dati
presenti inseriti in fase di registrazione sul Portale EmPULIA.
Le  comunicazioni  relative  alla  presente  procedura  di  gara –  comprese  le  comunicazioni  di  esclusione -
saranno  comunicate  agli  operatori  economici  interessati  tramite  il  Portale  e  saranno  reperibili  nell’area
privata  del  Portale  (ossia  l’area  visibile  dopo  l’inserimento  dei  codici  di  accesso)  sia  nella  sezione
DOCUMENTI  COLLEGATI  sia  nella  cartella  COMUNICAZIONI.  Le  stesse  saranno  inoltrate,  come avviso,
all’indirizzo e-mail del legale rappresentante, così come risultante dai dati presenti sul Portale.
In caso di raggruppamenti temporanei, aggregazioni di imprese di rete o consorzi ordinari, anche se non
ancora costituiti formalmente, la comunicazione recapitata al mandatario capogruppo si intende validamente
resa a tutti gli operatori economici raggruppati, aggregati o consorziati. 
In  caso  di  avvalimento  la  comunicazione recapitata  all’offerente  si  intende  validamente  resa  a  tutti  gli
operatori economici ausiliari.

TERMINI E MODALITÀ DI PRESENTAZIONE DELLE OFFERTE:
Consultazione delle” Guide Pratiche” 
Si invitano gli operatori economici interessati a consultare le “linee guida” disponibili sul portale di EmPULIA
nella sezione “Guide pratiche”.
Presentazione dell’offerta sulla piattaforma EmPULIA
Si invitano gli operatori economici interessati a consultare le “linee guida” disponibili sul portale di EmPULIA
nella sezione “Guide pratiche”.
Al fine di partecipare alla gara gli operatori economici concorrenti, a pena di esclusione, devono inviare,
entro e non oltre le ore 12:00 del 18/04/2019 la propria offerta telematica, tramite il Portale EmPULIA,
raggiungibile attraverso il sito www.empulia.it, secondo la procedura di seguito indicata.

1) Registrarsi al Portale tramite l’apposito link “Registrati” presente sulla home page di EmPULIA: l’operatore
economico deve inserire un indirizzo di posta elettronica certificata del legale rappresentante;
2) Accedere al Portale inserendo le tre credenziali, cliccando su “ACCEDI”;  
3) Cliccare sulla sezione “BANDI”;  
4) Cliccare sulla riga blu dove è riportata la scritta “BANDI PUBBLICATI”: si aprirà l’elenco di tutti i bandi
pubblicati; 
5)  Cliccare  sulla  lente  “VEDI”  situata nella  colonna “DETTAGLIO”,  in  corrispondenza del  bando di  gara
oggetto della procedura;  
6)  Visualizzare  gli  atti  di  gara,  gli  allegati  e  gli  eventuali  chiarimenti  pubblicati,  presenti  nella  sezione
“DOCUMENTI”; 
7) Denominare la propria offerta;
8) Cliccare sul pulsante “PARTECIPA” per creare la propria offerta (tale link scomparirà automaticamente al
raggiungimento del termine di scadenza previsto per la presentazione delle offerte);
9) Busta “DOCUMENTAZIONE”: inserire i documenti richiesti utilizzando il comando “Allegato”; il concorrente
può  aggiungere  ulteriore  documentazione  tramite  il  comando  “Aggiungi  allegato”  e  cancellare  righe
predisposte come non obbligatorie dalla stazione appaltante;
10) Preparazione “OFFERTA”: inserire i documenti e le informazioni richieste, presenti nell’“Elenco Prodotti”,
afferenti all’offerta tecnica ed economica secondo le modalità indicate nei successivi paragrafi; 
11) Verifica informazioni: funzione che permette di controllare il corretto inserimento dei dati;
12) Aggiorna Dati Bando: funzione che permette di ripristinare i campi predisposti dalla stazione appaltante
che non si intende, ovvero non è possibile, modificare;
13)  Creazione  “Busta  Tecnica/Conformità”  e  “Busta  Economica”:  tali  sezioni  vengono  automaticamente
compilate dal sistema, dopo aver perfezionato il corretto inserimento nella riga “Elenco Prodotti” dei dati e
documenti così come richiesti nei paragrafi successivi;
14) Genera PDF della “Busta Tecnica/Conformità” e della “Busta Economica”: con tale funzione il sistema
genererà, in formato.pdf, la busta tecnica e la busta economica che dovranno essere salvate sul proprio PC;
15) Apporre la firma digitale alle buste generate attraverso le modalità innanzi descritte; 
16) Allegare il pdf firmato: utilizzare il comando “Allega pdf firmato”al fine di allegare il file .pdf della busta
tecnica, firmato digitalmente, nella sezione “Busta tecnica/Conformità”, e il file pdf della busta economica,
nella sezione “Busta Economica”. Il Sistema provvederà a effettuare una procedura di controllo della firma;   
17) Invio dell’offerta: cliccare sul comando “INVIA”.



Credenziali d’accesso 
La registrazione fornirà  – entro  le  successive 6 ore – tre credenziali  (codice d’accesso,  nome utente e
password),  personali  per  ogni  operatore  economico  registrato,  necessarie  per  l’accesso  e l’utilizzo delle
funzionalità del  Portale:  tali  credenziali  saranno recapitate all’indirizzo di  posta elettronica certificata del
legale rappresentante, così come dichiarato all’atto della registrazione.
Tale operazione va effettuata almeno 48 ore prima della data di scadenza per la presentazione delle offerte,
al fine di ottenere in tempo utile le suddette tre credenziali di accesso. 
La mancata ricezione delle tre credenziali, che consentono la partecipazione alla procedura aperta, è ad
esclusivo rischio del concorrente, nel caso in cui la registrazione al Portale fosse effettuata successivamente
al termine temporale di 48 ore innanzi indicato. 
In caso di smarrimento, è sempre possibile recuperare le citate credenziali attraverso le apposite funzioni
“Hai dimenticato Codice di Accesso e Nome Utente?” e/o “Hai dimenticato la password?” presenti sulla home
page del Portale. II codice d’accesso ed il nome utente attribuiti dal sistema sono immodificabili; la password
invece può essere modificata in qualunque momento tramite l’apposito link “opzioni”. La lunghezza massima
della password è di 12 caratteri. Tutte le comunicazioni inerenti alla presente procedura di gara saranno
inoltrate come “avviso” all’indirizzo di posta elettronica del legale rappresentante, così come risultante dai
dati presenti sul Portale EmPULIA.

Verifica della presentazione dell’offerta sul portale
Inoltre, è possibile verificare direttamente tramite il Portale il corretto invio della propria offerta seguendo la
seguente procedura:

a) inserire i propri codici di accesso;  
b) cliccare sul link “BANDI A CUI STO PARTECIPANDO”;  
c) cliccare sulla lente “APRI” situata nella colonna “DOC COLLEGATI”, posta in corrispondenza del bando di
gara oggetto della procedura;  
d) cliccare sulla riga blu dove è riportata la dicitura “OFFERTE”;  
e) visualizzare la propria OFFERTA. Dalla stessa maschera è possibile visualizzare se l’offerta è solo salvata o
anche inviata (in tale ultimo caso si potrà visualizzare anche il numero di protocollo assegnato). 

Assistenza per l’invio dell’offerta 
Si  avvisa  che  i  fornitori  che  desiderano  essere  eventualmente  assistiti  per  l’invio  dell’offerta,  dovranno
richiedere assistenza almeno 48 ore prima dalla scadenza nei giorni feriali – sabato escluso - dalle ore 9,00
alle ore 13,00 e dalle 14,00 alle 18,00, inviando una richiesta all’HELP DESK TECNICO EmPULIA all’indirizzo
email: helpdesk@empulia.it, ovvero chiamando il numero verde 800900121. 
Le richieste di  assistenza devono essere effettuate nei  giorni  e negli  orari  di  operatività  del  servizio  di
HelpDesk innanzi indicati; in ogni caso, saranno evase nelle ore di operatività dello stesso servizio.

Al fine di consentire all’operatore economico una più facile consultazione, nella sezione “BANDI A CUI STO
PARTECIPANDO”,  sono  automaticamente  raggruppati  tutti  i  bandi  per  i  quali  abbia  mostrato  interesse,
cliccando almeno una volta sul pulsante “PARTECIPA”. 

Partecipazione in RTI/Consorzi
In caso di raggruppamenti temporanei di imprese e consorzi da costituirsi ai sensi dell’articolo 48 co.8 del
d.lgs.  50/2016,  l’offerta  telematica  deve  essere  presentata  esclusivamente  dal  legale  rappresentante
dell’impresa, che assumerà il ruolo di capogruppo, a ciò espressamente delegato da parte delle altre imprese
del raggruppamento/consorzio. 
A  tal  fine  le  imprese  raggruppande/consorziande  dovranno  espressamente  delegare,  nell’istanza  di
partecipazione, la capogruppo che, essendo  in possesso della terna di chiavi di accesso alla piattaforma,
provvederà all’invio telematico di tutta la documentazione richiesta per la partecipazione alla gara. 
Nel  caso  RTI   ovvero  Consorzio  occorre  utilizzare  il  comando  “Inserisci  mandante”  ovvero  “Inserisci
esecutrice”,  al  fine di  indicare  i  relativi  dati.  La mandante  ovvero l’esecutrice deve essere  previamente
registrata sul Portale. 

Firma digitale
L’istanza  di  partecipazione  alla  gara  e  dichiarazione  unica,  l’offerta  tecnica,  l’offerta  economica  e  ogni
eventuale ulteriore documentazione relativa alla Busta Documentazione deve essere sottoscritta, a pena di
esclusione, con apposizione di firma digitale del soggetto legittimato (o dei soggetti legittimati come, ad
esempio, nel caso di società con amministratori a firma congiunta), rilasciata da un Ente accreditato presso
l’ente  nazionale  per  la  digitalizzazione  della  pubblica  amministrazione  DigitPA  (ex  CNIPA);  l’elenco  dei



certificatori è accessibile all’indirizzo http://www.digitpa.gov.it/certificatori_firma_digitale. 
Per l’apposizione della firma digitale i concorrenti devono utilizzare un certificato qualificato non scaduto di
validità,  non  sospeso  o  revocato  al  momento  dell’inoltro.  Si  invita  pertanto  a  verificarne  la  corretta
apposizione con gli strumenti allo scopo messi a disposizione dal proprio Ente certificatore.

Indicazioni per il corretto invio dell’offerta
1) Per Portale si intende la piattaforma EmPULIA, raggiungibile tramite l’indirizzo Internet www.empulia.it,
dove sono resi disponibili agli utenti i servizi e gli strumenti tecnologici della Centrale di acquisto territoriale
della Regione Puglia, denominata EmPULIA;
2)  Per  offerta  telematica  si  intende  l’offerta  inviata  attraverso  il  Portale  e  comprensiva  dell’istanza  di
partecipazione alla gara e delle dichiarazioni, l’offerta tecnica, l’offerta economica e ogni ulteriore eventuale
documento, come meglio dettagliati in premessa; 
3) L’invio on-line dell’offerta telematica è ad esclusivo rischio del mittente: per tutte le scadenze temporali
relative alle gare telematiche l’unico calendario e orario di riferimento sono quelli di sistema;
4) Il  sistema rifiuterà le offerte telematiche pervenute oltre i termini previsti per la presente procedura,
informando l’impresa con un messaggio di notifica, nonché attraverso l’indicazione dello stato dell’offerta
come “Rifiutata”; 
5) La piattaforma adotta come limite il secondo 00: pertanto, anche quando negli atti di gara non sono
indicati i secondi, essi si intenderanno sempre pari a 00;
6) Qualora, entro il termine previsto il  sistema riterrà valida, ai fini della procedura, solo l’ultima offerta
telematica pervenuta, che verrà considerata sostitutiva di ogni altra offerta telematica precedente;
7) La presentazione delle offerte tramite la piattaforma EmPULIA deve intendersi perfezionata nel momento
in cui il concorrente visualizza un messaggio del sistema che indica la conferma del corretto invio dell’offerta.
In ogni caso, il concorrente può verificare lo stato della propria offerta (“In lavorazione”, ovvero “Salvato”,
ovvero “Inviato”) accedendo dalla propria area di lavoro ai “Documenti collegati” al bando di gara;  
8) La dimensione massima di ciascun file inserito nel sistema deve essere inferiore a sette Mbyte.

Al fine di inviare correttamente l’offerta, e’, altresì, opportuno:
- Utilizzare una stazione di lavoro connessa ad internet, che sia dotata dei requisiti  minimi indicati nella
sezione FAQ del portale EmPULIA;
- Non utilizzare file nel cui nome siano presenti accenti, apostrofi e caratteri speciali;  
- Non utilizzare file presenti in cartelle nel cui nome ci siano accenti, ovvero apostrofi e/o caratteri speciali.  

RICHIESTA DI CHIARIMENTI
Eventuali  informazioni  complementari  e/o  chiarimenti  sulla  documentazione  di  gara,  formulati  in  lingua
italiana,  dovranno  essere  trasmessi  direttamente  attraverso  il  Portale  EmPULIA  utilizzando  l’apposita
funzione  “Per  inviare  un  quesito  sulla  procedura  clicca  qui”,  presente  all’interno  dell’invito  relativo  alla
procedura di gara in oggetto e dovranno pervenire entro e non oltre le ore  12:00 del 12/04/2019.
La  richiesta  dovrà  indicare  necessariamente  il  riferimento  al  documento  di  gara  (disciplinare  di  gara  e
capitolato speciale d’appalto), pagina, paragrafo e testo su cui si richiede il chiarimento.
Il sistema non consentirà l’invio di richieste di chiarimenti oltre il termine stabilito.
Le risposte ad eventuali quesiti in relazione alla presente gara saranno pubblicate sul Portale EmPULIA entro
il 17/04/2019 e saranno accessibili all’interno dell’invito relativo alla procedura di gara in oggetto.
L’avvenuta pubblicazione del chiarimento richiesto sarà notificata, come avviso, all’indirizzo email del legale
rappresentante della ditta che ha proposto il quesito, così come risultante dai dati dallo stesso forniti in sede
di registrazione al Portale.

SOCCORSO ISTRUTTORIO
La  stazione  appaltante  può  richiedere  tramite  EmPULIA,  ad  ogni  fornitore  che  partecipa  alla  gara,  la
documentazione  integrativa  che  riterrà  opportuna,  cliccando  sul  corrispondente  link  “COMUNICAZIONE
INTEGRATIVA”. I fornitori interessati dalla richiesta di integrazione documentale saranno preventivamente
informati  della stessa a mezzo PEC, trasmessa dalla piattaforma all’indirizzo del legale rappresentate del
fornitore, da quest’ultimo fornito in sede di registrazione alla piattaforma; 
L’operatore economico potrà rispondere tramite portale (entro la scadenza dei termini indicati dalla stazione
appaltante), alla richiesta di integrazione, anche con eventuale allegazione documentale, utilizzando il tasto
“Crea risposta”;
Scaduti i termini per la presentazione della risposta, il tasto “Crea risposta” verrà disabilito dal sistema e
l’operatore economico non potrà più rispondere alla richiesta di integrazione.

http://www.digitpa.gov.it/certificatori_firma_digitale
http://www.empulia.it/


Ogni diversa richiesta di  integrazione documentale potrà essere trasmessa anche tramite la funzione di
“COMUNICAZIONE GENERICA”:  in  tale  ipotesi,  l’operatore  economico,  seguendo lo  stesso procedimento
descritto  per  la  ”Comunicazione  Integrativa”,  potrà  ricevere  comunicazioni,  rispondere  ed  inviare
documentazione aggiuntiva, tramite la funzione “Aggiungi allegato”.

Busta DOCUMENTAZIONE”:
L’operatore  economico  dovrà  inserire  nella  sezione  del  portale  EmPULIA  denominata  “BUSTA
DOCUMENTAZIONE” la documentazione di seguito indicata, in formato elettronico, cliccando sul pulsante
‘Allegato’ e caricando il documento sulla piattaforma; nel caso di documenti analogici devono essere forniti in
copia informatica a norma dell’art. 22 del d.lgs. 82/2005 e/o dell’art. 23-bis del d.lgs. 82/2005 e nel rispetto
delle regole tecniche di cui all’art.71 del medesimo d.lgs. 82/2005:

- istanza di partecipazione;
-  il  “PASSOE”  di  cui  all'art.2,  comma  3.2,  della  delibera  AVCPASS  del  21  dicembre  2016,

dell'Autorità  per  la  vigilanza  sui  contratti  pubblici,  assegnato  dalla  stessa  Autorità  e
finalizzato alla verifica dei requisiti tramite la Banca dati di cui all'articolo 213 del d.lgs.50
del 2016: PASSOE Operatore Economico, PASSOE Ausiliari;

- Attestazione del versamento effettuato per l’imposta bollo per la partecipazione alla gara,
utilizzando il  modello  F23,  previsto dall’Ufficio  delle  Entrate nella  misura forfettaria  di  €
16,00 (euro sedici/00) contenente le seguenti indicazioni: 6. Ufficio o Ente: codice RF2 – 10.
Estremi dell’atto o documento: Anno pubblicazione bando e CIG - 11. Codice Tributo: 456T –
12. Descrizione: Bollo su istanza telematica/Bollo su offerta economica.

Predisposizione e trasmissione del DGUE e in formato elettronico da parte del concorrente
Il Documento di gara unico europeo (DGUE) consiste in un un’autocertificazione resa dall’impresa, ai sensi
del DPR 445/2000, attestante l'assenza di situazioni che comportano motivi di esclusione dalla procedura
previsti dalla normativa nazionale e comunitaria nonché il rispetto dei criteri di selezione definiti nel bando di
gara, in capo all'operatore economico.
Il DGUE compilato sulla piattaforma EmPULIA è reso in conformità alle Linee guida emanate dal Ministero
delle Infrastrutture e dei Trasporti e pubblicate in G.U. n. 170 del 22 luglio 2016.
La  compilazione  può  essere  eseguita  da  tutti  i  partecipanti  anche  se  costituiti  in  raggruppamento
temporaneo d’imprese (RTI).
Si invitano gli  operatori  economici  a consultare le "linee guida", disponibili  sul  portale di EmPULIA nella
sezione "Guide pratiche", inerenti alla compilazione del DGUE elettronico.

Modalità di compilazione del DGUE su EmPULIA
1. Ai sensi dell’art.85 del D.lgs.n.50/2016 l’operatore economico utilizza il DGUE (Documento di gara unico
europeo)  accessibile  sulla  piattaforma  EmPULIA  cliccando  sulla  funzione  “Compila  DGUE”.  È  possibile
utilizzare la funzione “Copia da DGUE” per copiare i dati già disponibili nel Sistema nel caso sia già stato
compilato un documento DGUE su un’altra procedura.
2. Il DGUE è strutturato in aree, alcune delle quali già precompilate dall’Ente, i campi obbligatori sono in
grassetto e contrassegnati con asterisco. (Si precisa che l’e-mail recuperata automaticamente dal Sistema è
quella indicata dall’utente in sede di registrazione come unica utilizzabile per tutte le comunicazioni, aventi
valore legale, inviate tramite il portale).
3. Firma del Documento di Gara unico europeo: La “Firma del Documento” va eseguita solo a compilazione
ultimata del modulo, secondo la procedura di seguito indicata:

- “Genera PDF” del DGUE: con tale funzione il sistema genererà, in formato .pdf, il DGUE che dovrà
essere salvato sul proprio PC;
- Apporre la firma digitale al DGUE;
- Allegare il pdf firmato: utilizzare il comando “Allega pdf firmato” al fine di allegare il file .pdf del
DGUE, firmato digitalmente. Il  nome del documento correttamente inserito verrà visualizzato a
video nel campo “File Firmato”.
- Cliccare su “Chiudi” per tornare all’Offerta, dove verrà data evidenza dell’avvenuto inserimento
del modulo DGUE firmato digitalmente dal dichiarante.



Per la MANDATARIA: richiesta di Compilazione del DGUE per le componenti del RTI
Nel caso sia stata richiesta la compilazione del DGUE da parte della Stazione Appaltante e la partecipazione
avvenga in forma Associata (RTI), è obbligatorio per la Mandataria (Capogruppo) attivare la richiesta di
compilazione del DGUE per tutte le componenti. (la mancata compilazione del modulo DGUE relativo alle
Componenti non consentirà l’invio dell’offerta).
Per attivare la richiesta di compilazione per le Componenti dell’RTI, inserite nella busta Documentazione,
attraverso la selezione “SI” sulla voce “Partecipa in forma di RTI” e con il comando “Inserisci Mandante”
verrà creata una nuova riga che dovrà essere compilata inserendo il Codice fiscale della ditta Mandante ed il
sistema compilerà in  automatico  le  informazione anagrafiche;  di  seguito  cliccare  sul  comando “Richiedi
Compilazione DGUE”.
Il sistema indicherà nel campo “Stato DGUE” sulla griglia dell’RTI lo stato “Inviata Richiesta”.
Contestualmente all’invio della Richiesta di compilazione, le componenti  del RTI riceveranno un’e-mail di
notifica, contenente l’invito a compilare il modulo richiesto.

Inserimento dei DGUE ricevuti dai componenti dell’RTI
La Mandataria riceverà un’e-mail di notifica ogni volta che un componente dell’RTI invierà il proprio DGUE
compilato.
La Mandataria dovrà collegarsi in area privata, e collocarsi sulla busta documentazione dell’offerta salvata e
cliccare sul comando “Scarica documenti ricevuti”.
Un messaggio a video confermerà l’avvenuto caricamento del DGUE e verrà reso visibile sulla griglia “RTI”
nella colonna “DGUE”.
E’ possibile scaricare il DGUE in formato pdf cliccando sull’icona con il bollino rosso, mentre per scaricare il
file firmato digitalmente occorre cliccare sul nome del file.
Per visualizzare il contenuto della risposta, cliccare sull’icona della lente nella colonna “Risposta”.
Nel caso il DGUE ricevuto non sia stato compilato correttamente dal componente dell’RTI, la mandataria può
rifiutarlo cliccando sul comando “Annulla”.
A questo punto cliccare su “Chiudi” per tornare all’offerta ed inviare una nuova richiesta di compilazione del
DGUE alle componenti alle quali è stato annullato.

Per le Mandanti: DOCUMENTI RICHIESTI DA TERZI
I componenti dell’RTI che riceveranno l’e-mail di notifica per il sollecito alla compilazione del modulo DGUE,
dovranno  innanzitutto  accedere  al  Portale  e-procurement  della  Regione  Puglia  (http://www.empulia.it)
cliccando sul comando “Log-in”.
Effettuato il Login, verrà mostrata la “Lista Attività” con la comunicazione relativa alla compilazione del DGUE
richiesto dalla Mandataria.
È possibile  cliccare  sull’oggetto  per accedere al  dettaglio oppure sul  tasto “Continua” per accedere alla
funzione “Documentazione Richiesta da Terzi” e gestire la richiesta.
Il  gruppo  funzionale  “Documentazione  Richiesta  da  Terzi”  permette  di  gestire  la  compilazione  della
documentazione di gara da parte delle componenti delle RTI.

Accesso alla Richiesta
- Cliccare sull’icona della lente nella colonna “Apri”;
- “Prendi in Carico”: funzione che consente di procedere alla compilazione della richiesta;

Accesso al DGUE da compilare
Per accedere al documento di risposta, cliccare sul comando “Apri Risposta”.

Compilazione del DGUE ricevuto dalla Mandataria
Cliccare sull’omonimo comando “Compila DGUE” e compilare il DGUE come descritto in precedenza;
“Genera PDF” del DGUE e apporre la firma digitale;
Cliccare su “Chiudi” per tornare alla schermata precedente e procedere all’inoltro della risposta cliccando sul
pulsante “Invio”.

Tutte le operazioni sopra descritte devono essere compiute dall'Impresa Singola e dalla Mandataria per la
richiesta  di  compilazione  del  DGUE  da  parte  delle  proprie  Imprese  esecutrici  di  Lavori,  Ausiliare  o/e
Subappaltatrici  nonché  per  la  compilazione  del  DGUE  delle  Imprese  esecutrici  di  Lavori,  Ausiliare  o/e
Subappaltatrici delle Mandanti. 


</doc>